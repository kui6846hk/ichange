<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>第一卦 乾 ䷀ | 中國奇經</title>
    <meta name="description" content="易經整理">
    <meta name="generator" content="VuePress 1.3.1">
    <link rel="icon" href="/ichange/logo.png">
  <link rel="manifest" href="/ichange/manifest.json">
  <meta name="theme-color" content="#3eaf7c">
  <meta name="apple-mobile-web-app-capable" content="yes">
  <meta name="apple-mobile-web-app-status-bar-style" content="black">
  <link rel="apple-touch-icon" href="/ichange/icons/apple-touch-icon-152x152.png">
  <link rel="mask-icon" href="/ichange/icons/safari-pinned-tab.svg" color="#3eaf7c">
  <meta name="msapplication-TileImage" content="/icons/msapplication-icon-144x144.png">
  <meta name="msapplication-TileColor" content="#000000">
    
    <link rel="preload" href="/ichange/assets/css/0.styles.5d91df75.css" as="style"><link rel="preload" href="/ichange/assets/js/app.d091809c.js" as="script"><link rel="preload" href="/ichange/assets/js/2.fa49569a.js" as="script"><link rel="preload" href="/ichange/assets/js/6.f1ec5294.js" as="script"><link rel="prefetch" href="/ichange/assets/js/10.70a3f8a0.js"><link rel="prefetch" href="/ichange/assets/js/11.e332f4ef.js"><link rel="prefetch" href="/ichange/assets/js/3.2c227d64.js"><link rel="prefetch" href="/ichange/assets/js/4.ae0c6d16.js"><link rel="prefetch" href="/ichange/assets/js/5.fb0cb7ad.js"><link rel="prefetch" href="/ichange/assets/js/7.254f9a5b.js"><link rel="prefetch" href="/ichange/assets/js/8.c47efc3a.js"><link rel="prefetch" href="/ichange/assets/js/9.8d5bdbac.js">
    <link rel="stylesheet" href="/ichange/assets/css/0.styles.5d91df75.css">
  </head>
  <body>
    <div id="app" data-server-rendered="true"><div class="theme-container"><header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/ichange/" class="home-link router-link-active"><!----> <span class="site-name">中國奇經</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/ichange/IChing/" class="nav-link router-link-active">
  易經
</a></div><div class="nav-item"><a href="/ichange/IChing/" class="nav-link router-link-active">
  aaa
</a></div><div class="nav-item"><div class="dropdown-wrapper"><button type="button" aria-label="GitHub" class="dropdown-title"><span class="title">GitHub</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="https://github.com/kui6846hk" target="_blank" rel="noopener noreferrer" class="nav-link external">
  GitHub地址
  <svg xmlns="http://www.w3.org/2000/svg" aria-hidden="true" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg></a></li><li class="dropdown-item"><!----> <a href="https://github.com/kui6846hk/ichange" target="_blank" rel="noopener noreferrer" class="nav-link external">
  仓库
  <svg xmlns="http://www.w3.org/2000/svg" aria-hidden="true" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg></a></li></ul></div></div> <!----></nav></div></header> <div class="sidebar-mask"></div> <aside class="sidebar"><nav class="nav-links"><div class="nav-item"><a href="/ichange/IChing/" class="nav-link router-link-active">
  易經
</a></div><div class="nav-item"><a href="/ichange/IChing/" class="nav-link router-link-active">
  aaa
</a></div><div class="nav-item"><div class="dropdown-wrapper"><button type="button" aria-label="GitHub" class="dropdown-title"><span class="title">GitHub</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="https://github.com/kui6846hk" target="_blank" rel="noopener noreferrer" class="nav-link external">
  GitHub地址
  <svg xmlns="http://www.w3.org/2000/svg" aria-hidden="true" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg></a></li><li class="dropdown-item"><!----> <a href="https://github.com/kui6846hk/ichange" target="_blank" rel="noopener noreferrer" class="nav-link external">
  仓库
  <svg xmlns="http://www.w3.org/2000/svg" aria-hidden="true" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg></a></li></ul></div></div> <!----></nav>  <ul class="sidebar-links"><li><section class="sidebar-group depth-0"><p class="sidebar-heading open"><span>易經</span> <!----></p> <ul class="sidebar-links sidebar-group-items"><li><a href="/ichange/IChing/前言.html" class="sidebar-link">前言</a></li><li><a href="/ichange/IChing/周易.html" class="sidebar-link">與周易之間的關係</a></li><li><a href="/ichange/IChing/周易閱讀方法.html" class="sidebar-link">周易閱讀方法</a></li><li><a href="/ichange/IChing/乾.html" class="active sidebar-link">第一卦 乾 ䷀</a><ul class="sidebar-sub-headers"><li class="sidebar-sub-header"><a href="/ichange/IChing/乾.html#䷀-乾下乾上" class="sidebar-link">䷀ 乾下乾上</a><ul class="sidebar-sub-headers"><li class="sidebar-sub-header"><a href="/ichange/IChing/乾.html#易經" class="sidebar-link">易經</a></li><li class="sidebar-sub-header"><a href="/ichange/IChing/乾.html#彖曰" class="sidebar-link">彖曰</a></li><li class="sidebar-sub-header"><a href="/ichange/IChing/乾.html#象曰" class="sidebar-link">象曰</a></li><li class="sidebar-sub-header"><a href="/ichange/IChing/乾.html#文言曰" class="sidebar-link">文言曰</a></li></ul></li></ul></li></ul></section></li></ul> </aside> <main class="page"> <div class="theme-default-content content__default"><h1 id="第一卦-乾-䷀"><a href="#第一卦-乾-䷀" class="header-anchor">#</a> 第一卦 乾 ䷀</h1> <h2 id="䷀-乾下乾上"><a href="#䷀-乾下乾上" class="header-anchor">#</a> ䷀ 乾下乾上</h2> <blockquote><p>易經 -《易經》<br>
彖曰 -〈彖傳〉《十翼》<br>
象曰 -〈象傳〉《十翼》<br>
文言曰 - 〈文言傳〉《十翼》</p></blockquote> <h3 id="易經"><a href="#易經" class="header-anchor">#</a> 易經</h3> <p><strong>乾：元亨。利貞。</strong><br> <strong>初九：潛龍勿用。</strong><br> <strong>九二：見龍在田，利見大人。</strong><br> <strong>九三：君子終日乾乾，夕惕若厲，无咎。</strong><br> <strong>九四：或躍在淵，无咎。</strong><br> <strong>九五：飛龍在天，利見大人。</strong><br> <strong>上九：亢龍，有悔。</strong><br> <strong>用九：見羣龍无首，吉。</strong></p> <h3 id="彖曰"><a href="#彖曰" class="header-anchor">#</a> 彖曰</h3> <p>大哉乾元，萬物資始，乃統天。雲行雨施，品物流形，大明終始，六位時成。<br>
時乘六龍以御天，乾道變化，各正性命，保合大和〈一作太和〉，乃利貞。<br>
首出庶物，萬國咸寧。</p> <h3 id="象曰"><a href="#象曰" class="header-anchor">#</a> 象曰</h3> <p>天行健，君子以自強不息。<br>
潛龍勿用，陽在下也。<br>
見龍在田，德施普也。<br>
終日乾乾，反復道也。<br>
或躍在淵，進无咎也。<br>
飛龍在天，大人造也。<br>
亢龍有悔，盈不可久也。<br>
用九，天德不可為首也。</p> <h3 id="文言曰"><a href="#文言曰" class="header-anchor">#</a> 文言曰</h3> <p>元者，善之長也。亨者，嘉之會也。利者，義之和也。貞者，事之幹也。君子體仁足以長人，嘉會足以合禮，利物足以和義，貞固足以幹事。君子行此四德者，故曰：「乾，元、亨、利、貞。」</p> <p>初九曰：「潛龍，勿用。」何謂也？子曰：「龍德而隱者也。不易乎世，不成乎名，遯世无悶，不見是而无悶，樂則行之，憂則違之，確乎其不可拔，潛龍也。」</p> <p>九二曰：「見龍在田，利見大人。」何謂也？子曰：「龍德而正中者也。庸言之信，庸行之謹；閑邪存其誠，善世而不伐，德博而化。易曰：『見龍在田，利見大人。』君德也。」</p> <p>九三曰：「君子終日乾乾，夕惕若，厲，无咎。」何謂也？子曰：「君子進德脩業。忠信，所以進德也；脩辭立其誠，所以居業也。知至至之，可與幾也。知終終之，可與存義也。是故居上位而不驕，在下位而不憂，故乾乾因其時而惕，雖危无咎矣。」</p> <p>九四曰：「或躍在淵，无咎。」何謂也？子曰：「上下无常，非為邪也。進退无恒，非離羣也。君子進德脩業，欲及時也。故无咎。」</p> <p>九五曰：「飛龍在天，利見大人。」何謂也？子曰：「同聲相應，同氣相求；水流濕，火就燥，雲從龍，風從虎；聖人作而萬物覩；本乎天者親上，本乎地者親下，則各從其類也。」</p> <p>上九曰：「亢龍，有悔。」何謂也？子曰：「貴而无位，高而无民，賢人在下位而无輔，是以動而有悔也。」</p> <p>「潛龍勿用」，下也。<br>
「見龍在田」，時舍也。<br>
「終日乾乾」，行事也。<br>
「或躍在淵」，自試也。<br>
「飛龍在天」，上治也。<br>
「亢龍有悔」，窮之災也。<br>
「乾元用九」，天下治也。</p> <p>「潛龍勿用」，陽氣潛藏。<br>
「見龍在田」，天下文明。<br>
「終日乾乾」，與時偕行。<br>
「或躍在淵」，乾道乃革。<br>
「飛龍在天」，乃位乎天德。<br>
「亢龍有悔」，與時偕極。<br>
「乾元用九」，乃見天則。</p> <p>乾元者，始而亨者也。利貞者，性情也。乾始能以美利利天下，不言所利，大矣哉！大哉乾乎，剛健中正，純粹精也。六爻發揮，旁通情也。時乘六龍，以御天也。雲行雨施，天下平也。
君子以成德為行，日可見之行也。潛之為言也，隱而未見，行而未成，是以君子弗用也。
君子學以聚之，問以辯之，寬以居之，仁以行之，易曰：「見龍在田，利見大人。」君德也。</p> <p>九三，重剛而不中，上不在天，下不在田；故乾乾因其時而惕，雖危，无咎矣。</p> <p>九四，重剛而不中，上不在天，下不在田，中不在人，故或之。或之者，疑之也，故无咎。</p> <p>夫大人者，與天地合其德，與日月合其明，與四時合其序，與鬼神合其吉凶；先天而天弗違，後天而奉天時，天且弗違，而況於人乎？況於鬼神乎？
亢之為言也，知進而不知退，知存而不知亡，知得而不知喪；其唯聖人乎？知進退存亡而不失其正者，其唯聖人乎？</p></div> <footer class="page-edit"><!----> <div class="last-updated"><span class="prefix">Last Updated:</span> <span class="time">2/23/2020, 10:47:30 PM</span></div></footer> <div class="page-nav"><p class="inner"><span class="prev">
      ←
      <a href="/ichange/IChing/周易閱讀方法.html" class="prev">
        周易閱讀方法
      </a></span> <!----></p></div> </main></div><div class="global-ui"></div></div>
    <script src="/ichange/assets/js/app.d091809c.js" defer></script><script src="/ichange/assets/js/2.fa49569a.js" defer></script><script src="/ichange/assets/js/6.f1ec5294.js" defer></script>
  </body>
</html>
